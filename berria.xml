<?xml version="1.0" encoding="utf-8"?>

<rss version="2.0" xmlns:content="http://purl.org/rss/1.0/modules/content/" xmlns:sy="http://purl.org/rss/1.0/modules/syndication/" xmlns:dc="http://purl.org/dc/elements/1.1/" xmlns:media="http://search.yahoo.com/mrss/" xmlns:atom="http://www.w3.org/2005/Atom">
	<channel>
	<atom:link href="http://www.berria.eus/rss/gizartea.xml" rel="self" type="application/rss+xml" />
	<title>Berria.eus</title>
	<link>http://www.berria.eus</link>
	<description>gizartea</description>
	<language>eu</language>
	<lastBuildDate>Thu, 03 Dec 2015 19:20:01 +0100</lastBuildDate>
	<sy:updatePeriod>hourly</sy:updatePeriod>
	<sy:updateFrequency>1</sy:updateFrequency>
	<item>
		<title><![CDATA[Goizetik gauera]]></title>
		<link>http://www.berria.eus/albisteak/117382/goizetik_gauera.htm</link>
		<pubDate>Thu, 03 Dec 2015 17:28:03 +0100</pubDate>
		<dc:creator>Arantxa Elizegi</dc:creator>
		<guid>http://www.berria.eus/albisteak/117382/goizetik_gauera.htm</guid>
		<category><![CDATA[gizartea]]></category>
		<description><![CDATA[<p>Euskararen aldeko aldarria ez ezik, literatura, bertso eta antzerki saioak ere izango dira gaur.</p>]]></description>
		<content:encoded><![CDATA[<p>Euskararen Nazioarteko Eguna iritsi aurretik zenbait herritan motorrak berotu zituzten arren, <a href="http://www.berria.eus/albisteak/117392/egitaraua.htm">gaur ari dira egiten ekintza gehien</a> bateko eta besteko herri eta hiriburuetan. Ekitaldiak izango dira nagusi, baina, tartean, mintzodromoak, antzerkiak, hitzaldiak eta bertso saioak ere egingo dituzte. Bihar ere izango da zer ikusi edo zer entzun.</p>]]></content:encoded>
	</item>
	<item>
		<title><![CDATA[Rene Cassin saria, frankismoko krimenen memoriari]]></title>
		<link>http://www.berria.eus/albisteak/117398/rene_cassin_saria_frankismoko_krimenen_memoriari.htm</link>
		<pubDate>Thu, 03 Dec 2015 15:43:29 +0100</pubDate>
		<dc:creator>Maite Asensio Lozano</dc:creator>
		<guid>http://www.berria.eus/albisteak/117398/rene_cassin_saria_frankismoko_krimenen_memoriari.htm</guid>
		<category><![CDATA[gizartea]]></category>
		<description><![CDATA[<p>Abenduaren 10ean emango du Eusko Jaurlaritzak giza eskubideen saria.</p>]]></description>
		<content:encoded><![CDATA[<p>"Plataformaren inguruan antolatuta dauden euskal biktima guztiei aitortza morala" egin nahi die Jaurlaritzako Bake eta Bizikidetzarako Zuzendaritzak, 2015eko Rene Cassin giza eskubideen saria emanez. Txalotu egin du, halaber, kolektiboak justizia unibertsalaren alde eginiko lana, giza eskubideen urraketa larrien kontra jarduteko tresna delakoan. Francisco Francoren diktadurako krimenen inguruan egia eta justizia bilatzeko bidean, saria pizgarri izango dela espero du gobernuak.</p>

<p>Frankismoko krimenen aurka Argentinan duela bost urte eta erdi abiatutako kereilaren partaide da euskal plataforma; Maria Servini epailearen aurrean deklaratu izan dute hainbat biktimak. Auzibidea gerturatzea da plataformaren erronka orain: datorren urtean, banakako kereilak jartzen hasiko dira biktimak, krimenak gertatu ziren lekuetako epaitegietan.</p>

<p>Giza eskubideen nazioarteko egunean -abenduak 10- emango die saria Iñigo Urkullu lehendakariak.</p>]]></content:encoded>
	</item>
	<item>
		<title><![CDATA["Zerbait garrantzitsu egiten ari ginela sentitzen genuen"]]></title>
		<link>http://www.berria.eus/albisteak/117396/zerbait_garrantzitsu_egiten_ari_ginela_sentitzen_genuen.htm</link>
		<pubDate>Thu, 03 Dec 2015 14:31:26 +0100</pubDate>
		<dc:creator>Berria.eus</dc:creator>
		<guid>http://www.berria.eus/albisteak/117396/zerbait_garrantzitsu_egiten_ari_ginela_sentitzen_genuen.htm</guid>
		<category><![CDATA[gizartea]]></category>
		<description><![CDATA[<p><em>Egunkaria</em>-ren lehen zenbakiaren urteurrenaren harira, gehigarri berezia argitaratuko du BERRIAk. Bestalde, ekitaldi bat antolatu dute Durangon <strong>(bideoa: Lara Madinabeitia - Maialen Unanue). </strong></p>
<p>[Youtube]https://youtu.be/D1lPr43vXEE[/Youtube]</p>]]></description>
		<content:encoded><![CDATA[<p>Igandean beteko dira 25 urte <em>Euskaldunon Egunkaria</em>-ren lehen zenbakia argitaratu zenetik. Aurrez eginiko lan eskergak 1990eko abenduaren 6an ikusi zuen argia, eta hala egin zuen, egunez egun, 2003ko otsailaren 20ra arte.</p>
<p>Durangoko Azokari buruzkoa izan zen aurreneko zenbakiaren azala, eta, mende laurden geroago, ekitaldia egingo dute azokaren testuinguruan, urteurrena gogoratzeko. Bertan, <em>Gaur irekiko ditu ateak</em> dokumentala emango dute 10:00etan, eta jarraian egingo dute ekitaldia. Irekia izango da.</p>
<p>Igandean bertan, gehigarri berezia argitaratuko du BERRIAk: kazeta sortu aurreko egoeratik, hura eratzen lagundu zuten herri batzordeetara; indarrezko itxieratik <em>Egunero</em> eta BERRIAren sorrerara, garai hartako arduradun, langile eta abarren testigantzak bildu ditu Maialen Unanue kazetariak. Horrez gain, egunez egun, <em>Euskaldunon Egunkaria</em>-ren sorreraren inguruko <a href="http://www.berria.eus/guregaiak/299/">iritzi artikuluak</a> argitaratzen ari da BERRIA, eta <a href="http://egunkaria.info/"><em>Egunkaria.info</em></a> atarian daude kazetari eta horren itxiera osteko auziari buruzko baliabide ugari.</p>]]></content:encoded>
	</item>
	<item>
		<title><![CDATA[Legeak legez, zorua vs unibertsoa]]></title>
		<link>http://www.berria.eus/albisteak/117390/legeak_legez_zorua_vs_unibertsoa.htm</link>
		<pubDate>Thu, 03 Dec 2015 09:14:32 +0100</pubDate>
		<dc:creator>Xabier Isasi Balanzategi, Estitxu Breñas Gonzalez de Zarate (EH Bildu)</dc:creator>
		<guid>http://www.berria.eus/albisteak/117390/legeak_legez_zorua_vs_unibertsoa.htm</guid>
		<category><![CDATA[gizartea]]></category>
		<description><![CDATA[]]></description>
		<content:encoded><![CDATA[<p>Euskararen Erabilera Normalizatzeko Oinarrizko Legea orain dela 33 urte argitaratu zen Jaurlaritzaren Agintaritzaren Aldizkarian. Handik 4 urtera, 1986ko abenduaren 17an,Euskararen Foru Legeaargitaratuzen Nafarroako Gorteetan eztabaidatu eta onartu ondoren.Bi-biak dira euskara, euskararen hiztun elkartea eta euskararen erabilera arautzen duten legeak;lege horiek dira, beraz, euskararen normalizazioaren framing-a edo markoa. Hau da, lege horiek arautzetik haragoeuskararen normalizazioa zedarritu eta mugatu egiten dute.</p>

<p>Informazioaren gizartean edota garai digitalean bizi omen gara aro analogikoaren legeekin.Gaur egun irrigarria da 1982ko legearen 22. kapituluan irakurtzea: Jaurlaritzak, EITB-n hizkuntza arauzkotzeari bultza egingo dio, euskera, Euskal Herrian berenezko hizkuntza denez behar bezala erabiliko dela bermatzeko. Irrigarria eta idazkera arrotza egiten zaigu gaur egun. Hain zuzen ere, artikulu horretan egiten da EITBren aipu bakarra:irrietatik negarrari eman diezaiokegu ohartzean EITB hori ez dela irakurleak uste duena,Espainiako Irrati-Telebista(TVE) baizik. Orain ezagutzen dugun EITB legea baino urtebete beranduago sortu baitzen.</p>

<p>Euskararen gaineko lege nagusiak zaharkituta daude ez baitagozkio informazio eta komunikazio teknologien garaiari. Harrigarri egiten zaigu batzuek egiten duten legeen defentsa gartsua eta bestetzuek legeekiko erakusten duten konformidade axolagabea. Legeak zaharkituta daudela azaldu arren, adibideak eman arren, xehe-xehe arrazoitu arren, ukatu egiten digute. Legeek, oraindik orain, ibilbide egiteko daukatela ihardetsi digute. Eztabaida kateatuta dago, antzua da.</p>

<p>Kontua da, legeek, biek, euskararen normalizazioaren aurrerabiderako tresna eraginkorrak izateari utzi diotela. Egindako lana eta lortutakoa ikaragarria da bai, berrogei urteren buruan lortu dugu hilzorian zegoen hizkuntza arta intentsiboen egoerara ekarri dugu. Miraria. Baina euskaldunok, eleaniztunok nahi baduzue, biztanleriaren heren eskas bat besterik ez gara. Aitorpenik egin behar izatekotan, aitor dezakegu legeek lagundu dutela euskara bezpera gelatik ateratzeko. Bai, ondo, baina hizkuntzaren egoera larritik ateratzeko, -zaurgarria izendatzen du UNESCOk-, garaian garaiko lanabesak behar ditugu, informazio eta komunikazio teknologien garaiari egokitutako araubideak, alegia.</p>

<p>Bien bitartean, hizkuntza politikari esleitutako aurrekontuaren proportzioa gero eta murritzagoa da. Euskalgintzaren sektore batzuetan etsipena sumatzen da eta, ahapeka, laguntza eta babes handiagoa eskatzen dute bizirauteko. Garai bateko militantzia zena, nork bere denbora, lana eta baliabideak musu-truk jartzea euskararen normalizazioaren alde, prekarietate bihurtu da. Euskalgintza krisian dago, euskalgintza soziala esango luke baten batek. Posible ote da euskalgintza izatea eta soziala ez izatea? Euskalgintza ez zen herritik, gizartetik, sortu? Euskalgintzakoak ez ote dira herri-erakundeak? Halere, euskalgintza soziala eta euskalgintza instituzionala, antinomia gisa aurkezten digutena, aurrena krisian eta hurrena inoiz baino osasuntsuago.Zerbait aldatzen ari da.</p>

<p>Euskalgintza instituzionala oximorona da, sindikalgintza gobernutarra esatearen antzeko zerbait. Termino hori Jaurlaritzaren eta inguruko bulegoetatik sortu da. Erakundeek euskararen alde egiten dute, eta aurka, egia ere bada, baina instituzioak ez dira euskalgintza. Euskalgintzakoak ezin izan baitaitezkegobernuz barruko erakundeak. Nahas-mahas giro interesatuan zoru komuna aurkitu behar dugula esaten digute. Zer da zoru komuna? Komuna, nortzuen artean? Gaude, euskalgintzak galdutako unibertsoa berreskuratu beharko lukeela, euskararen unibertsoa, alegia. Gurea zorua bainoago unibertsoa baita.</p>]]></content:encoded>
	</item>
	<item>
		<title><![CDATA[Nafarroaren eta ikastolaren eguna]]></title>
		<link>http://www.berria.eus/albisteak/117389/nafarroaren_eta_ikastolaren_eguna.htm</link>
		<pubDate>Thu, 03 Dec 2015 09:05:47 +0100</pubDate>
		<dc:creator>ELIAS MENDINUETA / MIRARI BEREZIARTUA</dc:creator>
		<guid>http://www.berria.eus/albisteak/117389/nafarroaren_eta_ikastolaren_eguna.htm</guid>
		<category><![CDATA[gizartea]]></category>
		<description><![CDATA[]]></description>
		<content:encoded><![CDATA[<p>Abenduaren 3a Nafarroaren eta ikastolaren eguna. Merezi dute gure aldetik biak ala biak, zenbait gogoeta, bata-bestearen etorkizuna lotuta doalako. Ikastolaren izena, izanarekin lotzea etengabeko erantzukizuna dugu, Nafarroaren izena eta izana bezalaxe. Biekin geu izaten jarraitzea dugu jokoan. Nortasun kulturalari dagokion euskalduntasuna eta nortasun politikoari dagokion erabakia. Guzti horren inguruan, hiru galdera hauei erantzunez laburbiltzen da ondoren egiten dugun gogoeta guztia.</p>

<p>BAT. Zein da ikastolaren izena eta izana?. Ikastola ez da "escuela". Loiola, "Taller de Barro" ez den bezalaxe. Loiola, Loiola da eta ikastola, ikastola da. Ez publikoa eta ez pribatua, geurea, bere izen propioarekin. Hasi gaitezen ezer baino lehen gauzei bere izena ematen eta gero segi, zer egin beraiekin argitzen.</p>

<p>Jatorriz ikastola izena du, izana, euskaldunon hezkuntza proiektuaren erantzukizuna duenak eta bereizgarri hauek dituenak: euskalduntasuna, nafartasunaren erabakiarekiarekin lotuta familien titulartasunarekin zaintzen dugu, lurraldetasun osoan, modu solidarioan auzolanean arituz, seme-alabak ditugun ikasleei eta Euskal Herriari diogun maitasunaren indarrez baliatuz. 3gu (gu, geuk, geuretik) direnen inguruan borobildu dezakegu guztia: gutasunaren GU, subjektu erabakiorraren GEUK, eta transmisioa eta garapenaren erreferente propioak erabiltzearen GEURETIK.</p>

<p>BI. Euskal hezkuntzaren erantzukizunaren eta erabakiaren subjektua nor da?. Geure hezkuntza, herritar guztion erantzukizuna da eta, bakarrik herri ekimenaren subjektu izaeratik erabakia erabilita, bermatu dezakegu geure egitura politiko propioak berreskuratu bitartean eta ondoren ere, euskaldunon edozer egitura politikoari zentzua horrek ematen diolako. Kongruentziz, ikaslea bera hezkuntzan, subjektu bihurtzea ardatz nagusia da, beste guztiak, bere bidelagun bihurtuz. Herri burujabea, herritar burujabeekin egiten delako.</p>

<p>HIRU. Zergatik eta zertarako argitu "publiko" kontzeptua?. Kontzeptu juridiko-politikotik Estatuen titularitatepeko zerbitzuari dagokiona bakarrik dela oso argi dago. Hau da, menpeko hartu gintuzten bi Estatuek, gure herriari berea indarrez kendu ondoren, geurea den etxean, halabeharrez, maizter bezala utzi gaituztelako Gainera, egoera horri, modu peioratiboan "pribatu" eta "elitista" erantsita eskubiko eta ezkerreko alderdi politiko estatalek asmo oso garbia dute: geure burujabetza berreskuratzearen kontzientzia ezabatzea. Badakite eraginkorra izaten ari zaiela. Eta etxekoek argi al dute?. Norberak erantzun dezala.</p>

<p>Historiaren haria jarraituz, esan daiteke, beste hainbat ekimenek duten bezalaxe, ikastolak ere izkutuan gelditzen den andrearen aurpegia duela: amarena. Ama euskaldunaren isilpeko indarra. Erabakia duena. Elkarlana bere eskutik sustatu eta gauzatzen duena inguruko guztiak -andre eta gizon- euskal hezkuntzaren konpromisoan ehunduz. Amaren intuizioa herri ekimenaren eredutzat hartuz, gerra ondoren "Emakume Abertzaleen Taldeak" ere, ikastola bultzatu zuen. Une honetan ere beharrezkoa dugun eredu berbera. Hala ere, jatorriz geurea den haria baztertuz, jabetu gabe, euskalduntasunaren erantzukizuna Frantzia eta Espainiako Estatuen esku ez dagoela, gureak ez diren sistemetan konponketa ipintzeko joerak, indartu eta hedatzen zaizkigula dirudi.</p>

<p>Gaurko egunean, ikastolaren jatorrizko izena ukatu, lausotu, nahasten dituen mezu ugariren aurrean isiltasuna nagusitzen da. Bere nortasuna kenduz generikoa bihurtzen ari dira ikastola, erderazkoen itzulpena bihurturik besterik gabe. Horren aurrean zenbaiten - gehiegiren- leloa hau da: egon ixilik. Ez nahastu baztarrak. Hika-mikak utzi alde batera. Zatiketa txarra da. Normalizatzeko ordua da.</p>

<p>Burujabetza lortzeko bidean egonik, gureak ez diren Estatu eta sistema berdinak jarraitzen dutenean gaur egun oraindik, Estatuen egitura Administratiboaren menpe uztea ehun eta bat urteetako herri ekimenez eraikitakoa, normalizatzea al da?. Norentzat?. Hainbat ikastolek, aurten, berrogeita hamargarren urteurrena egiten dituen une honetan, bada ordua, etxekoen artean gauzak argitzekoa. Ez bakarrik ikastolagatik, Euskal Herriagatik batik bat. Dauzkagun erronkei aurre egiteko ezinbestekoa da hezkuntza proiektu propioa dugun Ikastola mugimendua.</p>

<p>Horregatik diogu, ikastolari jatorrizko nortasuna eta horri dagokion izena errespetatzea. Ardoari opatzen dioguna, ikastolari zergatik ez?. Ardoarekin edonork ederki, modu naturalean, egiten dugu. Garrantzia haundiarekin jatorrizko deitura aitortzen zaio, bereizketa argia eginez, bere kualitatea ulertzeko nondik norako nortasuna duen. Era berean, ikastolari ere jatorrizko izana eta izena aitortu eta errespetatzeko ordua da.</p>

<p>Publiko kontzeptuari dagokionez, zenbait politikari abertzaleen artean aspalditxotik nahastua badago ere Estatuentzat oso argi dago, beraien sistema Administratiboen zerbitzuei dagokiola. Jakina delako kontzeptu juridiko-politikotik beste interpretaziorik ez duela.</p>

<p>Pirineoaren bi alderdietako Estatuetatik sarritan jaso dira ikastolaren mugimendua Estatuen esku uzteko eskaintzak, beti ezezkoa jasoz ikastolen mugimenduko Kongresuetatik: Autonomi Erkidegoan 1983tik EIKE proiektua. Hurrengo hamarkadan Foru Erkidegoan eta Parisetik ere eskaintzak egon ziren. Hala ere, tantaka-tantaka gutxi batzuek, presio haundiak jasoz, publifikatzen joan ziren 80 eta 90eko hamarkadetan, bai EAEn eta bai Nafarroako Foru Erkidegoan: Portugaleten, Gasteizen, Leitzan...</p>

<p>Behin eta berriz, Euskal Herri mailako ikastolen Kongresuetan, erabaki da Administrazioaren esku ez lagatzea ikastolak. Azkenengo erabakia, EAEn 1993ko Buesaren Euskal Eskola Publikoaren Legearen aurrean hartu zuten Euskal Herri osoko ikastolek Gasteizeko Armentia ikastolan egindako Kongresuan. Lege horrek asmo jakina zuen. Hiru sare gineneko euskaldunon egoerari bukaera ematea publikoa eta pribatua kontzeptuak bakarrik utziz ofizialki. Gehiengo haundiz hartu zuten ezezko erabakia ikastolak. Kongresuko erabakiaren gainetik, Autonomi Erkidegoan ikastola batzuek, bere aldetik mugimendua utzi eta Eskola Publikoa bihurtzea erabaki zuten, Administrazioaren titularitatetzapera pasatuz.</p>

<p>Ikasia dugu orainarteko esperientzia guztietan, abertzale asko egitura publikoetan egon arren eta euskararen aldeko konpromiso serioa duen jendea izan arren, nahi dituzten aldaketak gauzatzeko ez dutela erabakitzeko ahalmenik. Dagoen bakarra, Erresuma Espainiarretik jasotako kudeaketarako baimendutako egitura da. Frantziatar Errepublikatik ez da hori ere.</p>

<p>Hala ere, bertan dabiltzen zenbaiten lana txalogarria da, eta aukera desberdinen arteko bizi izan diren arazoak, ez dira inoiz izan bateko eta besteko herritarren artean sortutakoak. Zenbait politikarik, auskalo zer arrazoigatik bultzatutakoak baizik.</p>

<p>Gainera, aitortu behar da, Administrazio Autonomoetatik oso garrantzitsua bihurtu den laguntza jaso dela ikastoletan, aldi bakoitzeko politikarien arabera, konpromiso argia izan dutenen aldetik.</p>

<p>Une honetan, 1914tik herri ekimenetik egiten ari ginenari jarraituz, ikastolen mugimendua osatzen dute 109 ikastolak, 4.500 langilek eta 51.400 ikaslek.</p>

<p>Geroa gurea delako, gu, geuk, geuretik egiten aurrera goaz! Gora Nafarroa gora Ikastola!.</p>]]></content:encoded>
	</item>
	<item>
		<title><![CDATA[Urtea amaitzerako 5.000 domeinu izenera heldu nahi du Puntueusek]]></title>
		<link>http://www.berria.eus/paperekoa/1830/010/001/2015-12-03/urtea_amaitzerako_5000_domeinu_izenera_heldu_nahi_du_puntueusek.htm</link>
		<pubDate>Thu, 03 Dec 2015 00:00:00 +0100</pubDate>
		<dc:creator>Ibai Maruri Bilbao</dc:creator>
		<guid>http://www.berria.eus/paperekoa/1830/010/001/2015-12-03/urtea_amaitzerako_5000_domeinu_izenera_heldu_nahi_du_puntueusek.htm</guid>
		<category><![CDATA[gizartea]]></category>
		<description><![CDATA[Erronka lortzeko, erregistroa merkatu du.<br /><br />Euskarazko webguneen ia herenek '.eus' domeinua dute]]></description>
		<content:encoded><![CDATA[Euskal Herrian 230.000 domeinu izen daude erregistratuta. Horietatik, 16.559 dira euskarazko edukia duten webguneak. Eta horietatik 4.520k <em>.eus</em> domeinua dute;  ia herenek. Hain zuzen, gaur beteko da urtebete martxan ipini zela, eta Puntueus fundazioak balantze «baikorra» egin du. Baina ez bakarrik lortutako zabalkundeagatik. Globe Runner enpresa estatubatuarrak argitaratu berri duen azterketaren arabera, 2012an onartutako 1.300 domeinu berrien artean, <em>.eus</em> laugarren dago onenen zerrendan. Lortutakoaz «harro» daude, baina gehiago nahi dute. Urtea bukatzeko erronka ipini dute: 5.000 domeinu izenera heltzea. Horretarako eskaintza berezia egin dute: abenduan %80 merkatuko dute domeinuaren prezioa. 9,95 euroan eskuratu ahal izango da. Bereziki, enpresa txikiei egin diete izena erregistratzeko deia.<br /><br />Domeinua eskura ipini zutenean, ez zekiten 5.000 izen lortzea asko edo gutxi zen. Hala aitortu du Josu Waliño fundazioko zuzendariak: «Orain arte ez genuen daturik. Ez <em>.eus</em> domeinuaren arrakasta neurtzeko, ezta euskararen osasun digitala neurtzeko ere. Euskarak Interneten osasun ona duela esan izan dugu askotan, komunitate digital osasuntsua duela, baina hori baieztatzeko ditugun datuak oso gutxi izan dira». Horretarako sortu dute Puntueus Behatokia. Atzo aurkeztu zituzten lehen azterketaren emaitzak, Bilbon egindako agerraldian. Urtero berritzeko asmoa dute. Hiru ardatz izan ditu aurtengoak: <em>.eus</em> domeinuaren egoera, Interneten zabalpena Euskal Herrian eta euskararen hedapena Euskal Herriko Interneten.<br /><br /><b>Hizkuntzarekin batera</b><br /><br />Euskal Herriko webguneek erregistratu dituzte <em>.eus</em> domeinudun web orri gehienak; bereziki, Gipuzkoakoek (%43) eta Bizkaikoek (%30). «Gutxi gorabehera, banaketa geografikoa bat dator banaketa linguistikoarekin». Gasteizen eta Iruñerrian ere izan du hedapena. Hamar domeinu izenetik bat, ostera, Euskal Herritik kanpo erregistratua dago.<br /><br />Webguneen tipologiari dagokionez, Waliñok azpimarratu du mota guztietakoak direla. Enpresak nabarmendu dira, eurenak baitira domeinu izenen %34. «Banaketa oso logikoa da. Enpresen arloa Interneten asko hazten ari da, eta normala da domeinuaren zabalkundea ere neurri berean gertatzea».<br /><br />Kalean baino gehiago erabiltzen da euskara sarean. Interneteko domeinu nagusietan dauden webguneen %17k darabilte. Kale erabilera, berriz, %13,3koa da. Euskal Herrian nagusi diren domeinuen artean, batez beste, webguneen %20k baino gutxiagok erabiltzen dute euskara. <em>.eu</em>s domeinuaren kasuan, berriz, oso bestelakoa da hizkuntzaren egoera: %88 euskarazko web orriak dira. «Esan daiteke <em>.eus</em> domeinua dela euskarak sarean duen arnasgune nagusia, arnasgune digitala».]]></content:encoded>
	</item>
	<item>
		<title><![CDATA[Ntb11 euskarazko telebista kate berria sortu dute Iruñerrirako]]></title>
		<link>http://www.berria.eus/paperekoa/1813/011/001/2015-12-03/ntb11_euskarazko_telebista_kate_berria_sortu_dute_iruerrirako.htm</link>
		<pubDate>Thu, 03 Dec 2015 00:00:00 +0100</pubDate>
		<dc:creator>Eskeine Legorburu</dc:creator>
		<guid>http://www.berria.eus/paperekoa/1813/011/001/2015-12-03/ntb11_euskarazko_telebista_kate_berria_sortu_dute_iruerrirako.htm</guid>
		<category><![CDATA[gizartea]]></category>
		<description><![CDATA[Nafar Telebistak eta Hamaika telebistak elkarlanean eratu dute.<br /><br />«Espresuki» ekoitziko dituzte edukiak kanalerako, euskaraz]]></description>
		<content:encoded><![CDATA[Euskarazko telebista kate bat izango du Iruñerriak: Ntb11. Hamaika telebistaren eta Nafar Telebistaren baturatik sortu da, eskualde horretan zerbitzu berri bat eskaintzeko. Bi telebistek elkarrekin kudeatuko dute kanala, eta «espresuki kate berrirako» ekoitziko dituzten edukiekin hornituko dute. Bi kateek sortutako programekin osatuko dituzte edukiak. Iruñerriko 38. kanalean ikusi ahalko da.<br /><br />Iñaki Redin Nafar Telebistako zuzendariak eta Iñaki Uria Hamaika telebistako zuzendariak atzo kanalaren aurkezpenean zehaztu zutenez, «ahalegin berezia» egingo dute Iruñerrirako euskarazko albistegi bat ekoizteko. «Egunerokotasunari lotutako errealitate politiko, sozial eta kulturala Iruñerriko ikusleei eskaintzea» ahalbidetu nahi dute,  «kalitatean eta gertutasunean oinarritutako edukiak» eskainiz.<br /><br /><b>Egunerokotasuna erronka</b><br /><br />Besteak beste, eskualdeko eragile sozial, kultural eta politikoek eta kirol mailakoek izango dute lekua Ntb11 kate berrian, eta egunerokotasunari lotutako elkarrizketak eta eztabaidak eskainiko dituzte. Nafar Telebistak bere lehenengo katearen bidez Nafarroa osora hedatzen dituen euskarazko hainbat eduki ere ikusi ahalko dira. Edukien partekatzea «bi noranzkotan» egingo dute, «Nafar Telebistaren lehenengo katea, apurka-apurka, euskarazko programekin hornituko baita».<br /><br />Telebista martxan jarri osteko lehen hilabeteak probakoak izango dira, «martxa hartu eta eskualdera egokitutako edukiak sortu bitartean». Alde horretatik «funtsezkoa» izango da Nafarroako Gobernuak «euskarazko hedabideen berariazko defentsa egitea», kateko arduradunen arabera.]]></content:encoded>
	</item>
	<item>
		<title><![CDATA[Lauaxeta eta Abadia sariak, banatuta]]></title>
		<link>http://www.berria.eus/paperekoa/1855/011/002/2015-12-03/lauaxeta_eta_abadia_sariak_banatuta.htm</link>
		<pubDate>Thu, 03 Dec 2015 00:00:00 +0100</pubDate>
		<dc:creator>Berria.eus</dc:creator>
		<guid>http://www.berria.eus/paperekoa/1855/011/002/2015-12-03/lauaxeta_eta_abadia_sariak_banatuta.htm</guid>
		<category><![CDATA[gizartea]]></category>
		<description><![CDATA[]]></description>
		<content:encoded><![CDATA[Bizkaian irakaskuntzaren aldeko apustua egin zuten guraso aitzindariei eman zien atzo Lauaxeta saria Unai Rementeria Bizkaiko ahaldun nagusiak. Guraso guztien izenean, Joseba Arrieta Txertudiri eta Josu Meabe Mintegiri eman zieten saria &#8212;ezkerreko irudian&#8212; eta hil ondoko saria Sabin Zubiriri eta Josune Zearrari. Bestalde, atzo jaso zuen Anton Abadia saria Donostian Kike Amonarrizek, Gipuzkoako Aldundiak emanda &#8212;eskuineko argazkian&#8212;. Tolosarrak euskarari egindako ekarpena izan du kontuan aldundiak saria ematerakoan, eta Amonarrizek lanean jarraitzeko «akuilu» gisa hartu du. Euskara aurrera egiteko adostasuna eskatu du. Markel Olano ahaldun nagusiak euskalgintzarekin elkarlanean aritzeko «apustua» egin du.]]></content:encoded>
	</item>
	<item>
		<title><![CDATA[Muga meatze proiektuari hamar alegazio aurkeztu dizkio gobernuak]]></title>
		<link>http://www.berria.eus/paperekoa/1857/012/001/2015-12-03/muga_meatze_proiektuari_hamar_alegazio_aurkeztu_dizkio_gobernuak.htm</link>
		<pubDate>Thu, 03 Dec 2015 00:00:00 +0100</pubDate>
		<dc:creator>Ion Orzaiz</dc:creator>
		<guid>http://www.berria.eus/paperekoa/1857/012/001/2015-12-03/muga_meatze_proiektuari_hamar_alegazio_aurkeztu_dizkio_gobernuak.htm</guid>
		<category><![CDATA[gizartea]]></category>
		<description><![CDATA[Egitasmoa «gertutik» zainduko dutela esan du kontseilariak.<br /><br />Ezkerreko taldeek kezka adierazi dute sismikotasunaz eta parte hartzeaz]]></description>
		<content:encoded><![CDATA[Nafarroako Gobernuak «gertutik» zaindu nahi du Zangoza inguruko meatze proiektuen garapena, «segurtasunaren eta ingurumenaren alorretan baldintza guztiak betetzen direla bermatze aldera». Hori adierazi zuen atzo Landa Garapen, Ingurumen eta Tokiko Administrazioko kontseilari Isabel Elizaldek, legebiltzarrean eginiko agerraldian.<br /><br />Elizalderen esanetan, gobernuak «hamar alegazio» aurkeztu dizkio <em>Muga</em> izeneko potasa meategiari; ingurumenaren babesari dagozkionak, gehienak. Hala ere, proiektuaren gaineko eskuduntza Espainiako Industria Ministerioarena dela azaldu du kontseilariak: «Muga egitasmoak bi komunitateri eragiten die: Aragoiri eta Nafarroari. Hortaz, ministerioarena da erantzukizun nagusia; hala ere, Nafarroako Gobernuak txosten bat ondu behar du, enpresak ustiapen lizentzia jaso aurretik».<br /><br />Meatzea egiteko lanetan akuiferoetara egin litezkeen isuri toxikoak, hondakinak, elektrizitate sareak inguruko faunari eragin diezaiokeen kaltea, lurraren higatzea, airearen kutsadura eta paisaiaren gaineko eragina aipatu zituen Elizaldek atzoko agerraldian. Alor horien gainean egin dituzte alegazioak. «Isurien inguruan, adibidez, enpresak dio ez dela halakorik gertatuko, baina teoria hutsean oinarritzen dira; guk proba gehiago egiteko eskatu diegu».<br /><br />Alegazioak aurkeztu ostean &#8212;oro har, 500 inguru dira; gehienak norbanakoek egindakoak&#8212;, lau hilabeteko epea zabaldu du ministerioak, proiektuaren sustatzaile Geoalcali enpresak zuzenketak egin eta azalpenak eman ditzan. «Bilerak izan ditugu enpresarekin, eta esan digute guk planteatutako kezkak eta zalantzak aztertzen ari direla», adierazi zuen kontseilariak.<br /><br />Elizalderen azalpenak entzunda, pozik azaldu ziren UPN, PSN eta PP. Meatze proiektua «garapen ekonomikorako aukera paregabea» izan daitekeela nabarmendu zuten Mari Carmen Segura (UPN) eta Ana Beltran (PP) legebiltzarkideek. Ezkerreko alderdien analisia, berriz, ez zen hain baikorra izan. EH Bilduko Maiorga Ramirezek «kezka» adierazi zuen, potasa meategia Esako urtegiaren aldamenean egin nahi dutelako: «Urtegiak eragindako sismikotasuna ageriko fenomeno bat da, eta zalantza ugari sortzen dizkigu ondoan meatze bat egiteak izan dezakeen eraginak». Ahal Dugu-ko ordezkari Eduardo Santosek, berriz, parte-hartze prozesua zalantzan jarri zuen: «Guztionak diren natur baliabideak ustiatzen badira, parte hartzea bermatu beharko litzateke, alternatiba guztiak mahai gainean daudenean, eta ez proiektua onartua dagoenean».<br /><br />Geoalcalik 2016ko maiatzean ekin nahi die Muga proiektuaren lanei, baina inguruko beste hiru eremutan ere zundaketak egiteko baimena eskatu dio Nafarroako Gobernuari.]]></content:encoded>
	</item>
	<item>
		<title><![CDATA[Beste traba bat Garoña irekitzeko: ura hozteko sistema jarri behar du]]></title>
		<link>http://www.berria.eus/paperekoa/1800/013/001/2015-12-03/beste_traba_bat_garoa_irekitzeko_ura_hozteko_sistema_jarri_behar_du.htm</link>
		<pubDate>Thu, 03 Dec 2015 00:00:00 +0100</pubDate>
		<dc:creator>Garikoitz Goikoetxea</dc:creator>
		<guid>http://www.berria.eus/paperekoa/1800/013/001/2015-12-03/beste_traba_bat_garoa_irekitzeko_ura_hozteko_sistema_jarri_behar_du.htm</guid>
		<category><![CDATA[gizartea]]></category>
		<description><![CDATA[Ebroko ura nabarmen berotzen du zentralak.<br /><br />Hoztera behartu zuen ur konfederazioak, eta helegitea ezarri zuen enpresak: atzera bota diote]]></description>
		<content:encoded><![CDATA[Hamabost graduko diferentzia. Ebro ibaiko ura 5,3 graduan zegoen Garoñako zentral nuklearraren aurreko zatian; Garoña igaro osteko zatian, 21 graduan. Greenpeace talde ekologistak aztertu zuen zentral nuklearrak nolako eragina daukan ibaian. 2011 zen. Nuclenor enpresa orain behartu dute obrak egitera: ura hozteko sistema jarri beharko du. Ebroko Ur Konfederazioak eman zion agindua, Garoña berriz martxan jartzeko ezinbesteko baldintza gisara. Enpresak auzitara jo zuen, «ordura arteko baldintzetan» segitu nahi zuelako, baina epaileak aurka egin dio: «arrazoitutzat» jo du ura hozteko sistema eskatzea.<br /><br />Ura horrela berotzeak eragin handia du Ebro ibaian. Besteak beste, espezie inbaditzaileak ugaritzea dakar. Greenpeacek salaketa egin zuenean, ukatu egin zuen Nuclenorrek, esanez «legearen barruan» ari zela Garoña. Aitortu zuen, hala ere, Ebrora isuritako uraren tenperaturak gehienezkoa gainditu izan duela: ibaiko ura hiru gradu berotu dezake gehienez, eta Nuclenorrek aitortu zuen bost gradu ere berotu duela.<br /><br />Ur konfederazioak ez zuen aintzat hartu Greenpeaceren salaketa, baina ondoren, 2013an, obrak egiteko agindu zion enpresari, ura hozteko. Zentral nuklearrek ura erabiltzen dute erreaktorea hozteko &#8212;horregatik egoten dira ibai edo itsas ertzean&#8212;; ur hori berriro ibaira edo itsasora itzultzeko, hozte dorre batzuk edukitzen dituzte zentral nuklearrek, ez dadin ura hain bero itzuli. Garoñak ez du halako dorrerik. Orain egin beharko du. Edo beste aukera bat du: zentralaren potentzia jaistea.<br /><br /><b>Milioitako inbertsioa</b><br /><br />Hozte sistema ezartzeko betebeharra beste traba bat izango da Garoña berriro martxan jartzeko. Gelditua dago 2012ko abendutik. Enpresek asmoa agertua dute berriro abiarazteko, eta lan batzuk ere egin dituzte &#8212;CSN Espainiako Segurtasun Nuklearreko Kontseiluak oniritzia eman die erreaktorearen ontziari dagozkion ikuskapen proposamenei&#8212;. Ura hozteko sistema bat ezartzeak milioitako inbertsioa eskatuko du.]]></content:encoded>
	</item>
	<item>
		<title><![CDATA[Errausketa &laquo;minimoa&raquo; izan dadila eskatu du Europako Batzordeak]]></title>
		<link>http://www.berria.eus/paperekoa/5346/014/001/2015-12-03/errausketa_minimoa_izan_dadila_eskatu_du_europako_batzordeak.htm</link>
		<pubDate>Thu, 03 Dec 2015 00:00:00 +0100</pubDate>
		<dc:creator>Jon Rejado</dc:creator>
		<guid>http://www.berria.eus/paperekoa/5346/014/001/2015-12-03/errausketa_minimoa_izan_dadila_eskatu_du_europako_batzordeak.htm</guid>
		<category><![CDATA[gizartea]]></category>
		<description><![CDATA[Timmermansek hondakinen araudia defendatu du; hainbat elkartek anbizio falta leporatu diote]]></description>
		<content:encoded><![CDATA[«Errauste planta bat egitean errazena da zerekin elikatu bilatzea, baina horrela ez diogu inori mesede egiten; errausketa ez dadila izan biderik errazena». Sistema hori «minimoa» erabiltzeko eskatu du Frans Timmermans Europako Batzordeko presidenteordeak, betiere birziklatu ezin diren gaiak erabiliz. «Gai bat behin, bitan, hirutan... birzikla daiteke. Ezin denean gehiago birziklatu, orduan erre daiteke».<br /><br />Timmermansek ekonomia zirkularrerako Europako ekintza plana aurkeztu zuen atzo, Bruselan. Ekoiztutako produktuen bizitzari dagozkion atal guztiak arautu asmo du plan horrek: diseinua, produkzioa, erabilera, hondakin gisa duen kudeaketa eta birziklatzea. «Europako ekonomia ezin da produkzio kostuen alorrean lehiatu, baizik eta baliabideen erabileraren eraginkortasunean». Hori sustatzeko, Europako Batzordeak planarekin batera araudia aldatzea proposatu du hondakinen kudeaketan.<br /><br />Europako Batzordeak berak 2014an hondakinen kudeaketarako araudia aldatzea proposatu zuen; hainbat helburu eta derrigortasun epe zehaztu zituen. Atzoko proposamenak, berriz, 2014ko helburuak apaldu eta zenbait derrigortasun epe kendu izana kritikatu dute. Besteak beste, birziklatutako hondakinen ezpurutasuna %10 izatea proposatu du &#8212;aurreko testuak %2ra mugatu zuen&#8212;. Europako Batzordeko presidenteordeak nabarmendu du ona dela gutxieneko batzuk zehaztea. «%10eko muga bete beharrekoa izango da, eta gaur egun ez dago halakorik».<br /><br />Timmermansek ukatu egin du araudi berriak «anbizioa» galdu duela. Kontrakoa: urrunago doala nabarmendu du, produktuen bizitza osoa hartzen duelako kontuan. Helburuei dagokienez, zehaztu du «mundu errealera» egokitzen direla. Hau da, 2014ko proposamenean zeudenak apaldu dituztela aitortu du, baina horren helburua izan da aurreko proposamenari bizkar eman zioten herrialdeak erakartzea.<br /><br />«2030erako udal hondakinen %65 birziklatu edo berrerabili beharko dira; aurrera egin ahala gehiago lor dezakegula ikusten badugu, hala egingo dugu». Edonola ere, aitortu du zenbait herrialderi helburu apalagoak jarri dizkiotela. Gaur egun udal hondakinen %20 baino gutxiago birziklatzen duten herrialdeek bost urte gehiago izango dituzte helburu apalago horiek lortzeko.<br /><br />Bestalde, hondakinen kudeaketaz gain, ekonomia zirkularrerako planak beste zenbait gairi helduko diela iragarri du Timmermansek. Besteak beste, estatuen artean birziklatutako gaiak salerostea ahalbidetzeko neurriak aipatu ditu, baita «eko-diseinua» eta programatutako zahartzea ere. «Ezin dugu onartu objektu bat bermea amaitzen zaionerako izorratzeko programatua egotea». Ildo horretan onartutako arauak inportazioetarako ere baliatuko dutela iragarri du.<br /><br /><b>Proposamen indartsuagoa</b><br /><br />Araudi aldaketak ingurumen taldeen kritikak jaso ditu. European Environmental Bureau federazioak azaldu du «galdutako aukera» dela. «Birziklapenak lanpostuak sortzen ditu, eta gas isuriak urritzen ditu», azaldu du Stephane Arditi federazioko Hondakin Politiken arduradunak. «Europari geratzen zaion bidea da dituen baliabideak hobeto erabiltzea, baina horretarako Europako Parlamentuak proposamena indartu beharko du».]]></content:encoded>
	</item>
	<item>
		<title><![CDATA[Gorpu bat atzeman du ibiltari batek Artxanda mendian]]></title>
		<link>http://www.berria.eus/paperekoa/5005317/014/002/2015-12-03/gorpu_bat_atzeman_du_ibiltari_batek_artxanda_mendian.htm</link>
		<pubDate>Thu, 03 Dec 2015 00:00:00 +0100</pubDate>
		<dc:creator>Berria.eus</dc:creator>
		<guid>http://www.berria.eus/paperekoa/5005317/014/002/2015-12-03/gorpu_bat_atzeman_du_ibiltari_batek_artxanda_mendian.htm</guid>
		<category><![CDATA[gizartea]]></category>
		<description><![CDATA[]]></description>
		<content:encoded><![CDATA[<b>BILBO.</b> Santa Marinako erietxe inguruan, Bilboko Artxanda mendian, gorpuzki batzuk aurkitu zituzten herenegun. Ibiltari batek hezur batzuk ikusi zituen, eta gertatutakoaren berri eman zuen. Zenbait ertzain eta mediku bat bertaratu ziren. Hezurrak aztertzen ari dira. Poliziaren ustez, duela zenbait hilabete desagertu zen gizon batenak izan daitezke.]]></content:encoded>
	</item>
	<item>
		<title><![CDATA[Alonsotegiko bizilagunek ez dute plaza ordainduko]]></title>
		<link>http://www.berria.eus/paperekoa/5205317/014/004/2015-12-03/alonsotegiko_bizilagunek_ez_dute_plaza_ordainduko.htm</link>
		<pubDate>Thu, 03 Dec 2015 00:00:00 +0100</pubDate>
		<dc:creator>Berria.eus</dc:creator>
		<guid>http://www.berria.eus/paperekoa/5205317/014/004/2015-12-03/alonsotegiko_bizilagunek_ez_dute_plaza_ordainduko.htm</guid>
		<category><![CDATA[gizartea]]></category>
		<description><![CDATA[]]></description>
		<content:encoded><![CDATA[<b>BILBO.</b> Alonsotegiko Udalak (Bizkaia) aintzat hartu ditu bizilagunen helegiteak, eta ez dute ordaindu beharko Madinabeitia Doktorea plazaren urbanizatzea. Lanen sustatzaileak porrot egin zuen, eta urrian udalak bizilagunei esan zien haiek hartu behar zutela beren gain enpresaren lana.]]></content:encoded>
	</item>
	<item>
		<title><![CDATA[Abortuak egiteko arazo &laquo;etikoak&raquo; daude Osakidetzan]]></title>
		<link>http://www.berria.eus/paperekoa/5105317/014/003/2015-12-03/abortuak_egiteko_arazo_etikoak_daude_osakidetzan.htm</link>
		<pubDate>Thu, 03 Dec 2015 00:00:00 +0100</pubDate>
		<dc:creator>Berria.eus</dc:creator>
		<guid>http://www.berria.eus/paperekoa/5105317/014/003/2015-12-03/abortuak_egiteko_arazo_etikoak_daude_osakidetzan.htm</guid>
		<category><![CDATA[gizartea]]></category>
		<description><![CDATA[]]></description>
		<content:encoded><![CDATA[<b>GASTEIZ.</b> Osakidetzako sendagile «kopuru handi» batek uko egiten dio abortuak egiteari. «Arrazoi etikoak» argudiatu  dituzte, Jon Darpon Osasun sailburuak jakinarazi duenez. Halaber, ez dago nahiko profesional abortuak egiteko lantalde bat osatzeko.]]></content:encoded>
	</item>
	<item>
		<title><![CDATA[Gizon baten gorpua aurkitu dute Artxanda inguruan]]></title>
		<link>http://www.berria.eus/albisteak/117344/gizon_baten_gorpua_aurkitu_dute_artxanda_inguruan.htm</link>
		<pubDate>Wed, 02 Dec 2015 20:32:58 +0100</pubDate>
		<dc:creator>Berria.eus</dc:creator>
		<guid>http://www.berria.eus/albisteak/117344/gizon_baten_gorpua_aurkitu_dute_artxanda_inguruan.htm</guid>
		<category><![CDATA[gizartea]]></category>
		<description><![CDATA[<p>Hilotza ekainean desagertutako 68 urteko gizonezko batena izan daitekeela uste du Ertzaintzak.</p>]]></description>
		<content:encoded><![CDATA[<p>Segurtasun Sailak jakinarazi duenez, herritar batek gorpu bat aurkitu du Artxandan, Santa Marina inguruan. Ertzaintzak uste du duela sei hilabete, ekainaren 19an, desagertutako 68 urteko gizonezko batena dela hilotza.</p>]]></content:encoded>
	</item>
	<item>
		<title><![CDATA[Abortatzea zail Osakidetzan, "arrazoi etikoak" direla eta]]></title>
		<link>http://www.berria.eus/albisteak/117363/abortatzea_zail_osakidetzan_arrazoi_etikoak_direla_eta.htm</link>
		<pubDate>Wed, 02 Dec 2015 09:32:37 +0100</pubDate>
		<dc:creator>Berria.eus</dc:creator>
		<guid>http://www.berria.eus/albisteak/117363/abortatzea_zail_osakidetzan_arrazoi_etikoak_direla_eta.htm</guid>
		<category><![CDATA[gizartea]]></category>
		<description><![CDATA[<p>Jon Darpon sailburuak aitortu du sendagile kopuru "esanguratsu" batek uko egiten diola abortuak egiteari, "arrazoi etikoak" argudiatuta.</p>]]></description>
		<content:encoded><![CDATA[<p>EH Bilduko legebiltzarkide Rebeka Uberaren galdera bati erantzunez aitortu du Jon Darpon Eusko Jaurlaritzako Osasun sailburuak zailtasunak daudela Osakidetzan haurdunaldiak eteteko. Uberak nabarmendu du 2014. urtean 3.000 haurdunaldi baino gehiago eten zirela Araban, Bizkaian eta Gipuzkoan, eta horietatik 551 baino ez zirela osasun sistema publikoaren bidez eten.</p>

<p>Darponek azaldu du sare publikoan eten diren haurdunaldiak mediku arrazoiak direla-eta eteten direla eta umedunaldiaren edozein unetan egin daitezkeela. Sare pribatura bideratzen dira, ordea, haurdunaldiaren lehen hamalau asteetan egin daitezkeenak; alegia, arrisku urriagoa dutenak, Darponen hitzetan.</p>

<p>Gainera, azaldu du Osakidetzan ez dagoela sendagilerik soilik abortuak egiten jardun nahi duenik.</p>

<p> </p>]]></content:encoded>
	</item>
	<item>
		<title><![CDATA[Euskara alor guztietan bultzatzeko konpromisoa hartu du Nafarroako Gobernuak]]></title>
		<link>http://www.berria.eus/albisteak/117349/euskara_alor_guztietan_bultzatzeko_konpromisoa_hartu_du_nafarroako_gobernuak.htm</link>
		<pubDate>Wed, 02 Dec 2015 08:41:54 +0100</pubDate>
		<dc:creator>Arantxa Elizegi</dc:creator>
		<guid>http://www.berria.eus/albisteak/117349/euskara_alor_guztietan_bultzatzeko_konpromisoa_hartu_du_nafarroako_gobernuak.htm</guid>
		<category><![CDATA[gizartea]]></category>
		<description><![CDATA[<p>Euskara "nafar guztien hizkuntza" dela aldarrikatu, eta urteetan jasan duen bazterketa salatu dute adierazpen instituzional baten bidez.</p>]]></description>
		<content:encoded><![CDATA[<p>Euskararen Nazioarteko Egunaren atarian hizkuntza normalizatzearen aldeko ahalegina egingo duela hitzeman du Nafarroako Gobernuak <a href="http://www.navarra.es/home_eu/Actualidad/Sala+de+prensa/Noticias/2015/12/02/EUSKARAREN+NAZIOARTEKO+EGUNA.htm">adierazpen instituzional</a> baten bidez. Oharraren arabera, "nafar nortasunaren ezaugarri nagusietako bat" izanik, urteetan baztertuta egon da euskara; hala, egoera hori behin betiko amaitu, eta euskal hizkuntza alor guztietara zabaltzeko konpromisoa hartu du Uxue Barkorsek zuzentzen duen gobernuak.</p>

<p>Bide batez, Nafarroako Gobernuak nabarmendu du hizkuntza oinarrizkoa dela elkarbizitza eta kohesiorako. "Nafarrok geure bi hizkuntzen elkarbizitzarako gizarte adostasuna erdietsi beharra dugu, xedea herritarren hizkuntza eskubideak bermatzea izanik".</p>

<p><strong>Aski ez</strong></p>

<p>Barkosen gobernuaren keinua, hala ere, ez da nahikoa izan euskarari emandako diru laguntzek eragindako kritikak isilarazteko. Izan ere, <a href="http://www.berria.eus/paperekoa/1851/009/001/2015-11-28/nafarroako_aurrekontuak_ez_direla_aski_dio_kontseiluak.htm">euskararen normalizazioak dituen beharretatik «urrun»</a> egotea leporatu dio Euskararen Gizarte Erakundeen Kontseiluak gobernuari.</p>

<p>Nafarroako Gobernuak aurrekontuan %0,1 emango dio Euskarabideari. Baina, Kontseiluaren iritziz, normalizaziorako urratsak egingo badira, beharrezkoa izango da kontuen %2 horretarako erabiltzea.</p>]]></content:encoded>
	</item>
	<item>
		<title><![CDATA[Euskara "zoru komun" bihurtzeko eskatuz jaso du Amonarrizek Anton Abadia saria]]></title>
		<link>http://www.berria.eus/albisteak/117366/euskara_zoru_komun_bihurtzeko_eskatuz_jaso_du_amonarrizek_anton_abadia_saria.htm</link>
		<pubDate>Wed, 02 Dec 2015 08:40:33 +0100</pubDate>
		<dc:creator>Berria.eus</dc:creator>
		<guid>http://www.berria.eus/albisteak/117366/euskara_zoru_komun_bihurtzeko_eskatuz_jaso_du_amonarrizek_anton_abadia_saria.htm</guid>
		<category><![CDATA[gizartea]]></category>
		<description><![CDATA[<p>Soziolinguistak euskarari egindako ekarpena nabarmendu du epaimahaiak.</p>]]></description>
		<content:encoded><![CDATA[<p>"Euskara elkargune, lokarri, zoru komun bihurtu behar dugu. Blindatu beharra daukagu". Hitz horiek esanaz jaso du Kike Amonarriz soziolinguistak Anton Abadia saria, Gipuzkoako Aldundiak emanda, diputazioaren egoitzan eginiko ekitaldi batean. Euskarak "arnasgune politikoa" behar duela nabarmendu du, eta gogoan izan ditu Inaxio Agirre, Axun Aierbe eta Fernando Muniozguren.</p>

<p>Gipuzkoako ahaldun nagusi Markel Olanok, berriz, "erakunde publikoen eta euskalgintzaren arteko elkarlana indartzeko" konpromisoa hartu du, euskararen aldeko akordio "nazional bat" defendatzearekin batera. Halaber, euskara "eztabaida politikotik kanpo" uzteko beharra azpimarratu du.</p>]]></content:encoded>
	</item>
	<item>
		<title><![CDATA[Birziklapenean, Europa atzeraka]]></title>
		<link>http://www.berria.eus/paperekoa/1841/002/001/2015-12-02/birziklapenean_europa_atzeraka.htm</link>
		<pubDate>Wed, 02 Dec 2015 00:00:00 +0100</pubDate>
		<dc:creator>Jon Rejado</dc:creator>
		<guid>http://www.berria.eus/paperekoa/1841/002/001/2015-12-02/birziklapenean_europa_atzeraka.htm</guid>
		<category><![CDATA[gizartea]]></category>
		<description><![CDATA[Europako Batzordeak ekonomia zirkularrari buruzko araudia aurkeztuko du gaur.<br /><br />Hondakinen kudeaketari dagokion araudia aldatzea eragingo du planak.<br /><br />Helburuak betetzeko derrigortasun datak kendu edo lausotu dituzte]]></description>
		<content:encoded><![CDATA[Europako Batzordeak atzera egin du. Hondakinen birziklatzea eta berrerabiltzea handitzeko zenbait proposamen landu zituen 2014an. Ordea, iazkoaren bertsio lauso bat eztabaidatuko eta bozkatuko dute gaur. Besteak beste, hondakin organikoa sailka biltzeko derrigortasun data kendu du. Halaber, hainbat helburu apaldu ditu; batzuetan 2008an zehaztutako helburuak ere lausotu ditu.<br /><br />Frans Timmermans eta Jyrki Katainene Europako Batzordeko presidenteordeek aurkeztuko dute gaur ekonomia zirkularraren aldeko EBko ekintza plana. Plan horrekin batera, gaiari dagozkion hainbat araudi aldatzeko proposamena aurkeztuko dute: produkzio irizpideak, konponketak errazteko objektuen diseinua, lehengaien erabilera... Baita hondakinen kudeaketa ere. Ordea, hondakinen kudeaketarako proposamenaren anbizioa apaldu egin da.<br /><br /><h1>ZEIN DA AURREKARIA?</h1>Egun indarrean dagoen araudia 2008an onartu zuen Europako Batzordeak. 2008ko testuak zenbait helburu eta muga zehaztu zituen. Besteak beste, Europako Batasuneko estatuek 2020. urterako udal hondakinen %50 berrerabili beharko zutela zehaztu zuen orduko zuzentarauak. Neurriak ebaluatzeko epea ere zehaztu zuen: 2014ko abenduaren 31. Are gehiago, ebaluazioaren emaitzen arabera helburuak indartu edota beste hondakinentzako helburuak ere zehazteko aukera ematen zuen.<br /><br />Jose Manuel Durao Barrosoren agintaldia amaitzear zegoela, 2014ko uztailean, aurkeztu zuen ebaluazioa, eta 2008ko araudiaren helburuak eta epeak gaurkotu zituen. Zenbait epe argi markatu zituen. Proposamena aurkeztu arren, zuzentaraua onartu gabe amaitu zen Durao Barrosoren agintaldia. Jean-Claude Juncker buru duen taldeak, berriz, ez du lehentasunen artean izan 2014ko proposamena onartzea.<br /><br />«Burokrazia gutxitzeko» egitasmoa baliatu zuen zenbait araudi aldaketa gelditzeko; tartean, hondakinei buruzkoa. Orain, Ekonomia Zirkularraren Aldeko EBko Ekintza Plana baliatuko du 2014ko proposamenaren bertsio moldatua aurkezteko.<br /><br /><h1>ZEIN DA ABIAPUNTUA?</h1>Europako Batzordeak 2013ko datuak baliatu ditu oinarri gisa. Urte horretan Europako Batasuneko herrialdeek 2,5 bilioi tona hondakin sortu zituzten, eta, horietatik 1,6 bilioi ez zituzten ez berrerabili, ez birziklatu. Udal hondakinei dagokienez, %43 baino ez zuten birziklatu. Birziklatu ez zenaren %54,3 zabortegietara bota zuten, eta %45,7 erraustegietan baliatu zuten erregai gisa. 2011. urteko datuekin alderatuta, errausteak gora egin du birziklatu ez diren udal hondakinen kasuan; orduan, birziklatzen ez zenaren %38 errausten zen, eta %62, zabortegietara bidali.<br /><br />Datu orokorrak alde batera utzita, Europako Batzordeak txostenean zehazten du herrialdeen artean alde handiak daudela, eta, nolabait, iradokitzen du helburuak betetzeko erritmo ezberdinak ere egon beharko liratekeela hondakinen kudeaketan.<br /><br /><h1>ZER LEHENTASUN DU EUROPAKO BATZORDEAK?</h1>Ekonomia zirkularrerako planean bost lehentasun ezarri ditu: plastikoen ezaugarriak egokitzea, lehengai kritikoak, eraitsitako eraikinen hondakinen kudeaketa, biomasa, eta janari hondakinak prebenitzea. Azken puntu horri buruzko hainbat neurri txertatuko dituzte hondakinen kudeaketarako zuzentarauan. Edonola ere, ekarpen horiek indarra galdu dute 2014ko proposamenaren aldean.<br /><br />Europako Batzordeak derrigortasun epe guztiak kendu ditu lehentasunezkotzat jotzen duen gai horretan. Europako Batasuneko herrialde guztiek janari hondakinak %30 edo gehiago urritu behar zituzten 2017 hasieratik 2025 amaierara arte. Gaur aurkeztuko duten araudi aldaketak ez da halako eperik zehaztu; estatuek janari hondakinak urritzeko neurriak abiarazi beharko dituztela zehazten du. Besterik ez.<br /><br /><h1>HONDAKIN ORGANIKOA BEREIZI BEHARKO DA?</h1>Estatuen esku utziko du erabaki hori. Zenbait irizpide ere ematen ditu erabaki hori hartu ahal izateko: teknikoki, ekonomikoki eta ingurumen ikuspuntutik egingarria denean organikoa bereizita biltzea; konposta egiteko «kalitate irizpideak» bermatzea... 2014ko testuarekiko aldaketa adierazgarria da hori; Durao Barrosoren taldeak 2025. urterako hondakin organikoa bereizita biltzea proposatu zuen. Horren helburua argia zen: «Bildutako hondakinen kutsadura murriztea».<br /><br />Gaikako zabor bilketari derrigorrezko epea kentzearen eskutik beste zenbait aldaketa egin ditu Europako Batzordeak. Besteak beste, gai bat birziklatutzat hartzeko %10 arteko ezpurutasuna izan ahalko du. 2014ko proposamenean gehienezko ezpurutasuna %2 zen.<br /><br /><h1>HELBURUAK BERBERAK DIRA HERRIALDE GUZTIENTZAT?</h1>Helburu gehienak komunak dira, baita derrigorrezko zenbat epe ere. Ordea, udal hondakinen alorrean herrialdeen arteko aldeak markatu dituzte; are gehiago, zenbait herrialderi 2008an ezarri zizkioten helburuak ere apaldu dituzte. Jatorrizko testu horretan herrialde guztiek udal hondakinen %50 berrerabili edo birziklatu behar zituzten 2020. urterako. 2014ko proposamenean helburua handitu zuten, nabarmen: 2030. urterako udal hondakinen %70 berrerabili edo birziklatu behar zituzten herrialde guztiek. Azken proposamenean, ordea, aurreko irizpideak aldatu dituzte.<br /><br />Gaur aurkeztuko duten lege multzoan herrialde gehienei udal hondakinen %65 berrerabili edo birziklatzeko helburua ezarri diete. Ordea, Estonia, Grezia, Kroazia, Letonia, Malta, Errumania eta Eslovakiari ?udal hondakinen kudeaketan atzeratuen daudenei? helburu apalagoak proposatu dizkiete: 2030. urterako %60, eta, bitarteko pauso gisa, %50 2025. urterako. Hots, 2008an jarritako helburua betetzeko bost urte gehiago izango dituzte herrialde horiek.<br /><br />Horrez gain, zabortegietara bidali ahalko diren udal hondakinen kopurua ere handitu du Europako Batzordeak azken proposamenean. Araudi berriarekin hondakinen %10 bota ahalko dira, gehienez, zabortegietan. Iazko proposamenean, gehienezko kopurua %5 zen.<br /><br />Azkenik, herrialdeek helburuen betearazpen mailaren berri eman beharko dute, urtero.  Hemezortzi hilabete izango dituzte datuak emateko; iazko proposamenean hamabi hilabete ziren.<br /><br /><h1>ZER BIDE DU ARAUDIAK?</h1>Europako Batzordearen proposamena estatuei jakinaraziko diete, eta Europako Parlamentura bidaliko dute eztabaidatzeko. Hortik aurrera zuzenketak aurkezteko tartea izango dute taldeek, araudia indarrean sartu aurretik.]]></content:encoded>
	</item>
	<item>
		<title><![CDATA[Hiru aldiz txikiagoa beharko luke Zubietako erraustegiak, prognosi baten arabera]]></title>
		<link>http://www.berria.eus/paperekoa/2051/003/001/2015-12-02/hiru_aldiz_txikiagoa_beharko_luke_zubietako_erraustegiak_prognosi_baten_arabera.htm</link>
		<pubDate>Wed, 02 Dec 2015 00:00:00 +0100</pubDate>
		<dc:creator>Iñaki Petxarroman</dc:creator>
		<guid>http://www.berria.eus/paperekoa/2051/003/001/2015-12-02/hiru_aldiz_txikiagoa_beharko_luke_zubietako_erraustegiak_prognosi_baten_arabera.htm</guid>
		<category><![CDATA[gizartea]]></category>
		<description><![CDATA[2012an egin zuen azterketa IBHk, baina Bilduren gobernuak ez zuen horren berri.<br /><br />80.000 tonako planta bat aski litzateke, %80 birziklatuta]]></description>
		<content:encoded><![CDATA[Errauste plantaren proiektuak egiteko ardura eduki zuen IBH ingeniaritza aholkularitza belgikarrak Gipuzkoako hondakinen garapenaren prognosi bat egin zuen aurreko agintaldian. Horren arabera, 2020rako Gipuzkoan 2010ean baino %10 hondakin gutxiago sortuko dela ondorioztatu du, gaikako bilketa handituko delako eta demografiaren beherakada bat gertatuko delako (%5ekoa). BERRIAk jakin duenez, prognosi horren arabera, 80.000-120.000 tona errefus inguru geratuko lirateke kudeatzeko, gaikako bilketa %80koa izanez gero.<br /><br />Errauste planta egingo balitz, beraz, indarrean egon zen proiektua baino hiru aldiz txikiagoa izan beharko luke azpiegitura berriak: 80.000 tonakoa, IBHren arabera. Errauste planta 260.000 tona kudeatzeko aurreikusia zegoen. Egitasmoa bertan behera utzi zuen GHK-k ?Bilduren esku zegoenean?, eraiki behar zuten enpresekin akordioa lortuta.<br /><br />Prognosi hori 2012ko ekainean egin zuen IBHk. GHK-ko aurreko zuzendaritzak ez zion lan hori eskatu eta duela gutxira arte ez da izan haren berririk. Izan ere, Zubietako proiektuko arduradun ohi batek ordenagailu batetik desagerrarazitako agirien artean aurkitu dute txostena, aurten bertan. Jakina denez, 70.000 dokumentu ezabatu zituzten ordenagailu batetik, eta bakarrik dozenaka batzuk berreskuratu ahal izan dituzte. Haietako bat da hau. EAJ eta PSE-EEren konfiantzazko ingeniaritza da IBH, eta aurreko agintaldian ika-mika bat baino gehiago izan zuen Bilduk zuzendutako GHKrekin.<br /><br /><b>Hondakin gutxiago</b><br /><br />IBHk egindako prognosiaren arabera, 2020an 360.000 tona hondakin sortuko dira Gipuzkoan. Birziklatzera 288.000 (%80) eramanez gero, 80.000-120.000 tona inguru geratuko lirateke errefus moduan. Hondakin sorreraren bilakaera ulertzeko beste bi datu ematen ditu: 2010ean 406.000 tona sortu zirela Gipuzkoan, eta Gipuzkoako Hiri Hondakinen Plan Nagusiaren arabera, ia 500.000 sortzea aurreikusita zegoela 2016rako.<br /><br />IBHk aitortu du, Europako  beste toki batzuetan bezala, Euskal Herrian ere badagoela errausketaren aurkako jarrera bat gizartean. Egoera horri aurre egiteko, alderdien arteko desadostasuna gainditzeko balizko irtenbideak aipatu ditu IBHk txostenean.<br /><br />Besteak beste, bi aukera aurreikusi ditu: tratamendu mekaniko-biologikoko (TMB) hiru plantaz gain, 80.000 tonarako errauste planta bat eraikitzea, eta ondoan tokia uztea bigarren fase batean handitu behar balitz ere. Hori onartuko ez balitz, beste aukera bat ere aipatu du: TMB plantak egiteaz gain, errefusa Gipuzkoatik kanpoko errauste plantaren batera eramatea. Azken aukera horretarako, baina, alderdien arteko adostasuna ez ezik, diputazio guztien arteko akordioa ere beharko litzatekeela ohartarazi du.<br /><br />Jakina denez, EAJk eta PSE-EEk koalizioan gidatutako diputazioak eskatu du hondakinen inguruko prognosi bat, Zubietako errauste plantaren neurriak aldatu behar diren edo ez erabakitzeko. Oraingoz, ez du horren inguruko berririk eman, baina Jose Ignacio Asensio Ingurumen diputatuak <em>Diario Vasco-</em>k joan den abuztuan egindako elkarrizketa batean esan zuen ez duela uste tamainaz oso ezberdina izango denik etorkizuneko egitasmoa. Edozein kasutan, bai elkarrizketa horretan eta bai beste hainbat tokitan ere, Asensiok adierazi du bakarrik birzikla ezin daitezkeen hondakinak eramango dituztela errauste plantara.]]></content:encoded>
	</item>
	<item>
		<title><![CDATA[Paliopeko politika]]></title>
		<link>http://www.berria.eus/paperekoa/1753/007/001/2015-12-02/paliopeko_politika.htm</link>
		<pubDate>Wed, 02 Dec 2015 00:00:00 +0100</pubDate>
		<dc:creator>Ion Orzaiz</dc:creator>
		<guid>http://www.berria.eus/paperekoa/1753/007/001/2015-12-02/paliopeko_politika.htm</guid>
		<category><![CDATA[gizartea]]></category>
		<description><![CDATA[Azkenaldian, talde fundamentalistek protesta egin dute Iruñeko Udalaren kontra, arte erakusketa baten kontura. Auzia ez da berria, Elizak askotan baldintzatu baitu herrialdeko politika.]]></description>
		<content:encoded><![CDATA[Arrosario errezoak eraikin publikoen aitzinean, irain-kitatze prozesio jendetsuak, muturreko talde erlijiosoen presioak ordezkari politikoen aurka... Abel Azkona artistak ostia sagaratuak erabiliz ondutako artelan «blasfemoak» polemika piztu du Nafarroako sektore katoliko eta eskuindarren artean. Kristauen fedea iraindu izana leporatu diote Azkonari; baina hasierako mezu erlijiosoaz harago, eskuin muturreko aldarriak izan dira azkenaldian ozenen entzun direnak. Adierazpen askatasunaren eta sinesmenen arteko ika-mika zirudiena gatazka politiko bihurtu da egun batetik bestera, eta eskuin instituzional nahiz mediatikoak kanpaina itzela egin du Iruñeko Udalaren kontra. Egunotan, gudu zelai bihurtuak dira egunkariak, sare sozialak edota pintadez jositako paretak.<br /><br />Fenomenoa, baina, ez da berria. XX. mende osoan &#8212;eta batez ere ezkerreko gobernuak agintean egon diren garaietan&#8212;, Eliza katolikoak ahaleginak eta bi egin ditu agenda politikoa baldintzatzeko, eta halako krisiak nahieran piztu eta itzali ditu. «Jaungoikoa nafar ortzimugan agertzen zaigun aldiro &#8212;aspalditik Eliza kriminal eta kapitalista batek bahituta&#8212; asko konplikatzen dira gauzak. Metafisika eta sua nahasten dira. Hala ere, egoera honekin norbait harritu bada, ez daki non bizi den», azaltzen du Victor Moreno filologo, idazle eta historian adituak.<br /><br />Nafarroako eskuinak Elizaren botereguneekin daukan harremana askotan aztertu du Morenok, besteak beste, <em>Los obispos son peligrosos</em> (Pamiela, 2010) edota <em>Santa aconfesionalidad, virgen y martir</em> (Pamiela, 2014) lanetan. Haren irudiko, botere erlijiosoaren eta politikoaren arteko lotura «berrogei urtez ezarritako nazional-katolizismoaren ondorio zuzena» da, eta hori kontuan izanda bakarrik uler litezke azken egunotako protestak. Izan ere, Nafarroa Garaiko politikagintza goitik behera baldintzatu du Eliza katolikoak.<br /><br />Horren adibide dira, besteak beste, Opus Deik Nafarroan izan duen fabore tratua, aurreko gobernuek abortatzeko eskubidearen kontra libratutako gurutzada, Artzapezpikutzak urteetan eginiko immatrikulazioak edota itunpeko hezkuntza segregazionistak oraindik lortzen duen babesa.<br /><br />Aurretik ere, II. Errepublikaren garaian, Espainiako Gobernuak gurutzeak eskoletatik erretiratzeko agindua eman zuenean, eskuinak protesta ekintza ugari antolatu zituen Nafarroan, Elizaren babespean. «Iruñean, dozenaka haur juntatzen zituzten Gazteluko plazan, gurutzefikak lepoan, eta <em>irainak kitatzeko ekitaldiak</em> egiten zituzten une oro. Egiazki, eskuinaren estrategia politiko gordina da hori, eskuinari bost axola diolako Jaungoikoak. Bestearen boterea nola edo hala dinamitatzea da lortu nahi duten bakarra, eta erlijioak rol garrantzitsua betetzen du hor, jende askoren portaera basaren eragile  delako», azaldu du Morenok.<br /><br />Azken egunetan Abel Azkonaren eta Iruñeko Udalaren kontra antolatutako protesta gehienen atzean, ordea, Madrilgo talde katoliko fundamentalista bat dago: Hazte Oir. Iragan astean <em>Naiz.eus</em> atariak argitaratutako informazio baten arabera, elkarte horrek lotura estua izan dezake Mexikoko sekta paramilitar batekin. Hazte Oir taldeko buru da Ignacio Arsuaga ekintzaile ultraeskuindarra.<br /><br />Iruñeko eta Tuterako Artzapezpikutzak, batetik, eta eskuineko alderdi politikoek, bestetik, etekin politikoa atera nahi izan diote auziari: batak «blasfemiaren kontrako mezak» antolatuta, eta besteek, Iruñeko Udalaren kontrako mozioak aurkeztuta.<br /><br />Horiei aurre egiteko, Iruñeko Udalak jarrera ausartagoa izan beharko lukeela uste dute askok. Morenok berak dio ez zaiola gaiari behar bezala heldu: «Gatazka honek gainezka egin du, Iruñeko Udalak ez zuelako bere garaian har zezakeen zentzuzko erabaki bakarra hartu; Erorien Monumentua ixtearena, alegia». Eskuinaren ikur handienetakoa izanik, polemikaren muina hor dagoela uste du idazleak: «Eskuinari sinboloak kentzen badizkiozu, larrugorritan gelditzen da. Horregatik, eraikin azpiko kripta itzul dezan exijitu beharko liokete Artzapezpikutzari, hilero militar kolpistei gorazarre egiten baitzaie han».]]></content:encoded>
	</item>
	<item>
		<title><![CDATA[Gizarte zerbitzuak bateratu egingo ditu Jaurlaritzak datorren urtean]]></title>
		<link>http://www.berria.eus/paperekoa/1889/008/001/2015-12-02/gizarte_zerbitzuak_bateratu_egingo_ditu_jaurlaritzak_datorren_urtean.htm</link>
		<pubDate>Wed, 02 Dec 2015 00:00:00 +0100</pubDate>
		<dc:creator>Eskeine Legorburu</dc:creator>
		<guid>http://www.berria.eus/paperekoa/1889/008/001/2015-12-02/gizarte_zerbitzuak_bateratu_egingo_ditu_jaurlaritzak_datorren_urtean.htm</guid>
		<category><![CDATA[gizartea]]></category>
		<description><![CDATA[Gizarte Zerbitzuen Plan Estrategikoa egitea onartu du gobernu kontseiluak.<br /><br />2016-2019 eperako lan ildoak eta helburuak zehaztu ditu]]></description>
		<content:encoded><![CDATA[Datozen lau urteetarako gizarte zerbitzuen plan estrategikoa onartu zuen atzo Eusko Jaurlaritzako gobernu kontseiluak. Araba, Bizkai eta Gipuzkoako Gizarte Zerbitzuen 2016-2019ko Plan Estrategikoaren barruan, lanerako bost lerro zehaztu ditu, eta, hiru lurraldeetako zerbitzu sozialen mapan oinarrituta, 32 helburu finkatu ditu epe horretarako.<br /><br />Angel Toña Enplegu eta Gizarte Politiketako sailburuak atzo prentsaurrekoan azaldu zuenez, «plan estrategikoak zerbitzuak bateratzea du helburu, lurraldeen arteko ezberdintasunak kenduz». Horretarako, gizarte premien azterketa egingo du Enplegu eta Gizarte Politiketako Sailak, «katalogoko prestazioen eta zerbitzuen premietan eta eskarietan eragin lezaketen faktoreak aztertuta». Toñaren arabera, atzo onartutako gobernu plana «funtsezko tresna izango da 2016ko abenduaren 25ean indarrean sartuko den Gizarte Zerbitzuen Euskal Sistema abiarazteko». Aurrez, baina, Arabako, Bizkaiko eta Gipuzkoako zerbitzuen mapa osatu du Enplegu eta Gizarte Politiketako Sailak, eta bertan zehaztu ditu lurralde bakoitzeko estaldurak, arreta orduak, beharrezko lekuak, ildo estrategikoak, helburuak eta horiek lortzeko jarduerak. Guztira, 90 ekintza zehaztu dituzte 2020ra bitartean.<br /><br />Behin Gizarte Zerbitzuen Euskal Sistema finkatuta, berriz, hiru lurraldeetan «prestazio eta zerbitzu berak» eskuratu ahal izango dira. Hala, beharrezko estaldura eta arreta orduak bermatzeko 1.093 milioi euroko gastua aurreikusi du Jaurlaritzak 2017rako: 217 milioi euro Arabarako, 502 milioi euro Bizkairako eta 374 milioi euro Gipuzkoarako. Inbertsio horiei esker, hiru lurraldeetako «zerbitzuen batez besteko estaldura %80 izango da 2017an, eta 2020ko urtarrilaren 1etik aurrera, %85». <br /><br /><b>Sistema bakarra helburu</b><br /><br />Gizarte Zerbitzuen Euskal Sistema finkatzean, hiru lurraldeetan «prestazio eta zerbitzu berak eskuratzea bermatuko da», Toñaren hitzetan. Horregatik, «estaldura antzekoetarantz aurrera egitea» lortu nahi du Jaurlaritzak gizarte zerbitzuen plan estrategikoarekin. Betiere, «kontuan hartuta gizarte zerbitzuen beharretan eta eskarian faktore demografiko eta sozialek eragiten dutela: besteak beste, zahartzea, migrazio saldoa, krisiaren eragin sozialak eta aurrez eremu bakoitzean dagoen arreta sarea».<br /><br />Jaurlaritzaren helburua «sistema bakarrerantz aurrera egitea» da, «lurralde bakoitzaren errealitatea abiapuntu hartuta eta prestazio ekonomikoak emateko zuzeneko ardura duen administrazio publiko bakoitzaren kudeaketa aukerak errespetatuta».]]></content:encoded>
	</item>
	<item>
		<title><![CDATA[Hiesari aurre egiteko estatu ituna nahi dute erakunde eta eragileek]]></title>
		<link>http://www.berria.eus/paperekoa/1736/009/001/2015-12-02/hiesari_aurre_egiteko_estatu_ituna_nahi_dute_erakunde_eta_eragileek.htm</link>
		<pubDate>Wed, 02 Dec 2015 00:00:00 +0100</pubDate>
		<dc:creator>Ibai Maruri Bilbao</dc:creator>
		<guid>http://www.berria.eus/paperekoa/1736/009/001/2015-12-02/hiesari_aurre_egiteko_estatu_ituna_nahi_dute_erakunde_eta_eragileek.htm</guid>
		<category><![CDATA[gizartea]]></category>
		<description><![CDATA[Nazio Batuen Erakundearen 90-90-90 helburua betetzeko baliabideak eskatu dituzte]]></description>
		<content:encoded><![CDATA[Hainbat erakunde eta elkartek konpromisoak hartu eta aldarrikapen eta eskaerak egiteko aprobetxatu dute Hiesaren Aurkako  Nazioarteko Eguna. Gehitu  LGTBI elkarteak eta Nafarroako Parlamentuak bat egin dute estatu ituna eskatzeko orduan &#8212;Nafarroako Gobernuari eusten dioten alderdiek proposatutako adierazpena onartu zuten atzo legebiltzarrean&#8212;. Parlamentuak eta Gehituk, biek uste dute akordio politiko baten premia dagoela, GIBari eta hiesari aurre egiteko, «prebentzioan eta erien artatze klinikoan, baina baita gizarte arloan ere». Biek salatu dutenez, seropositiboek sufritzen duten estigmatizazioari eta diskriminazioari aurre egiteko neurriak behar dira.<br /><br />Hiesaren Aurkako Espainiako Plana diruz hornitu behar dela esan du Nafarroako Parlamentuak. Era berean, hiesaren aurka lan egiten duten elkarteak eta autonomia erkidegoak ere lagundu behar dituela gogorarazi dio Espainiako Gobernuari. Parlamentuaren eta Gehituren arabera, erakunde publiko guztiek Nazio Batuen Erakundearen 90-90-90 helburua lortzeko baliabideak eta neurriak ipini behar dituzte. Honakoa da helburu horren gakoa: GIBdunen %90ek bere egoera serologikoa zein den jakin dezatela; egoera serologiko positiboa dutela jakin dutenen %90ek tratamendua egin dezatela; eta tratamendua egiten duten horien karga birala %90 gutxitu dadila.<br /><br />Euskal Herriko alkateei ere eskaera egin die Gehituk: Parisko Adierazpenarekin bat egin dezatela. Mundu osoko alkateek sinatu zuten iazko abenduaren 1ean. Euren hirietan 90-90-90 helburua lortzeko lan egiteko konpromisoa hartu zuten. Euskal alkateek ere hori lortzeko bitartekoak jar ditzatela nahi du Gehituk.<br /><br />Parlamentuak heziketan lan egiteko premiaz ere ohartarazi du Nafarroako Gobernua. Osasun arloko profesionalen prestakuntza indartzeko ere eskatu du. Era berean, Nafarroako elkarteak diruz laguntzea nahi du.]]></content:encoded>
	</item>
	<item>
		<title><![CDATA[EITBren lehen zuzendaria]]></title>
		<link>http://www.berria.eus/paperekoa/2080/009/002/2015-12-02/eitbren_lehen_zuzendaria.htm</link>
		<pubDate>Wed, 02 Dec 2015 00:00:00 +0100</pubDate>
		<dc:creator>Garikoitz Goikoetxea</dc:creator>
		<guid>http://www.berria.eus/paperekoa/2080/009/002/2015-12-02/eitbren_lehen_zuzendaria.htm</guid>
		<category><![CDATA[gizartea]]></category>
		<description><![CDATA[]]></description>
		<content:encoded><![CDATA[EITB Euskal Irrati-Telebistako lehen zuzendari nagusia izanikoa hil da: Josu Zubiaur. 1982an izan zen EITBren zuzendaria, Euskal Telebista martxan jarri zuten urtean. Besteak beste, haren ardura izan zen telebista martxan jartzea eta Iurretako (Bizkaia) eraikinaren lanak abiaraztea. 1982an bertan utzi zuen kargua, ETBk emanaldiak hasi aurretik. Andoni Areizagak ordezkatu zuen zuzendari karguan.<br /><br />Ikasketaz ingeniaria zen Zubiaur. Hainbat enpresatan lan egin eta gero, Eusko Jaurlaritzara heldu zen, Carlos Garaikoetxea lehendakari zela. 1982ko urtarrilean Gizarte Komunikabideetako sailburuorde izendatu zuten ?Ramon Labaien zen Kultura sailburu?. ETB abian jartzeko eginkizuna zeukan. RTVEren ezezkoa jaso ondoren, lankidetza itun bat sinatu zuen Studio Hamburg enpresarekin. Behin bidea martxan jarrita, 1982an bertan utzi zuen EITBko zuzendari kargua.]]></content:encoded>
	</item>
	<item>
		<title><![CDATA[Nazioarteko adituen babesa edukiko du hizkuntz eskubideen protokoloak]]></title>
		<link>http://www.berria.eus/paperekoa/1830/011/001/2015-12-02/nazioarteko_adituen_babesa_edukiko_du_hizkuntz_eskubideen_protokoloak.htm</link>
		<pubDate>Wed, 02 Dec 2015 00:00:00 +0100</pubDate>
		<dc:creator>Garikoitz Goikoetxea</dc:creator>
		<guid>http://www.berria.eus/paperekoa/1830/011/001/2015-12-02/nazioarteko_adituen_babesa_edukiko_du_hizkuntz_eskubideen_protokoloak.htm</guid>
		<category><![CDATA[gizartea]]></category>
		<description><![CDATA[Batzorde zientifikoko hamahiru kide izendatu dituzte, eta bilera egin dute lehen urratsak lantzeko]]></description>
		<content:encoded><![CDATA[Bidea egiten jarraitzen du datorren urtean Donostian aurkeztekoa duten Hizkuntza Eskubideak Bermatzeko Protokoloak. Batzorde zientifiko bat osatu dute protokolo horren nondik norakoak zehazteko. Hamahiru kide izendatu dituzte ?beste bi falta dira erabat osatzeko?, eta lehen bilerak egin dituzte Donostian, atzo eta gaur. Lehen urratsak lantzea dute zeregina orain; «eskeletoa osatzea», Paul Bilbao Kontseiluko idazkari nagusiaren esanetan. Prozesua martxan jarrita, urtarriletik aurrera «jauzi kualitatiboak» etorriko direla aurreratu du Bilbaok.<br /><br />Donostia 2016ren barruan, datorren urteko abenduan egingo dute Europako Hizkuntza Aniztasunaren Goi Bilera. Abenduaren 8tik 10era izango da. Segida bat izango da, 1996an Bartzelonan egindako Hizkuntza Eskubideen Deklarazio Unibertsalaren jarraipena. Hura bermatzeko protokoloa egitea da prozesuaren asmoa.<br /><br />Kontseilua arduratuko da protokoloa bultzatzeaz. Abenduko goi bilera antolatzeko, erakunde batzuek osatutako batzorde bat egingo dute; datozen asteetan iragarriko dute nork osatuko duten.<br /><br />Batzorde zientifikoaren lehen egitekoa da protokoloaren «gidalerroak» zehaztea. Bigarren pauso gisara, talde antolatzaileak oniritzia eman beharko dio proposamen horri. Ondoren gizarteratu egingo lukete, eta ekarpenak jaso. Batzorde zientifikoak eta antolatzaileak onartuko lukete azkenik.<br /><br />Bilbaok nabarmendu du «berehala» jaso zutela adituen baiezkoa batzordean aritzeko. Hemendik aurrera bidea indartzea espero du. Hizkuntzak berreskuratzen ari diren eragileen «ahalduntze historikoan» urrats bat izango dela adierazi du, eta Donostia «erreferente» izango dela.<br /><br />Donostia 2016ren zuzendari Pablo Berastegik azaldu du bilera eta protokoloa «mugarri garrantzitsua» izango direla eta «erreferentziazko ekarpena» egingo dutela hizkuntza eskubideen esparruan. Bizikidetzaren eta eskubideen bermearen ildotik Donostia 2016rekin bat datorrela esan du.]]></content:encoded>
	</item>
	</channel>
</rss>
